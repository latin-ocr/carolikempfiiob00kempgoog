61

adeoque aliis quoque de causis in suspicionem vocari, ut
nihil possit dubitari, quin spuria sit et subditicia, demon-
straturus sum.

Ut ab externis, quae dici solent, argumentis incipiam,
non quidem, quae per se iam satis gravia sint ad dam-
nandum illud carmen, suppetere nobis confiteor, sed, quae
suspectum saltem reddere possint, non omnino desunt ta-
lia externa etiam argumenta atque indicia. Quod enim
contra ultimam satiram monere videtur Achaintrius, (vol.
l. p. 558.) eam in antiquissimis quibusdam codicibus prae·
poni quintae decimae, quam transpositionem Calderinus
quoque animadvertit, magis contra ipsam hanc quintam
decimam pugnat, quam contra ultimam. Quo accedit,
quod in cod. membr. Mazarineo, seculi X, si credere pos-
sumus Achaintrio‚ utraque satira omnino deest.

Omnibus autem his externis indiciis, quum levia sint
et parvi momenti, quia perantiquis ut postea videbimus,
temporibus iam sub Juvenalis nomine circumferebatur
utrumque carmen, facile carere possumus, si totam buius
satirae indolem spectamus tantopere diversam a ceteris
tamque illis indignam, , ut nullo modo eundem, quem re-

liquae, babere possit auctorem.
Argumentum enim in eo versatur, ut saevissimae cru-

* delitatis exemplum ab Aegypti oppido Tentyris contra vi-
cinam Ombitarum gentem perpetratum narretur. Ombitis
igitur festum quendam diem hilari coena atque compota-
tione celebrantibus, Tentyritae, quibus antiqua cum illis
simultas erat, quod non eosdem, quos ipsi, colendos ar-
bitrarentur deos, opportunam odio indulgendi occasionem
rati, primum rixam excitare, deinde arma capere, impru-
dentibus, nudatis, vino ciboque oneratis insistere, mox terga
vertere coactos persequi. Qua in fuga, quum Ombitarum
unus ,in bostium manus incidisset captum in frusta secant
membraque eius corrosis ossibus cruda devorant. Quae·
omnia horridissimis teterrimisque coloribus depicta neces-
sario in poemate. summum nobis taedium excitare debent. ,

 

